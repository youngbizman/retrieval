تخم مرغ (دو عدد)
پیاز (دو یا سه عدد متوسط)
شنبلیله (یک قاشق غذاخوری سرخالی)
آرد گندمیک و نیم قاشق غذاخوری
سیر (سه حبه)
رب گوجه فرنگی (دو قاشق غذاخوری پُر)
نمک، زردچوبه و ادویه به دلخواه
نکته: دیده شده که در میان آذری‌ها از سیب‌زمینی و لپه نیز در این خوراک بهره برده می‌شود. در آغاز پیاز داغ فراوان درست می‌کنیم به این ترتیب که پیاز پوست کنده و ریز خرد شده را به آرامی در روغن تفت می‌دهیم پس از مدتی به آن نمک، زردچوبه و سیر خرد شده را اضافه می‌کنیم هنگامی که به اندازهٔ کافی تفت داده شد، آرد را نیز همراه با پیازها سرخ می‌کنیم کمی بعد رب گوجه فرنگی را نیز به همراه دیگر مواد سرخ می‌کنیم و مرتب هم می‌زنیم تا نسوزد. کمی که رب تغییر رنگ داد سبزی اشکنه را به مواد درون ظرف اضافه می‌کنیم یک بار هم می‌زنیم سپس آب را اضافه می‌کنیم و حرارت آن را بالا نگه می‌داریم تا آب به جوش آید. پس از آنکه آب جوشید زیر آن را کم می‌کنیم تا پخته شود. در ظرف دیگری نیز ۲ عدد تخم مرغ می‌شکنیم و کمی هم می‌زنیم سپس به مواد داخل قابلمه اضافه می‌کنیم تا آماده شود.

نزدیک به یک ساعت مواد اولیهٔ اشکنه باید بجوشد تا خوراک آماده شود. اشکنه با نان به صورت تریط یا در کنار خوراک، خورده می‌شود.
هشدار:

باید توجه داشت که اگر آرد این خوراک خوب پخته نشود باعث دل درد می‌شود.
اگر بخواهیم تخم مرغ‌ها در ظرف دیده شود، باید زرده را از سفیده جدا کنیم. سفیده را جدا کمی هم می‌زنیم ولی زرده را دست نخورده نگه می‌داریم. هنگامی که آب غذا در حال جوشیدن بود، جدا جدا سفیده و زرده را به خوراک می‌افزاییم. با این کار زرده به صورت یک توپ بزرگ در ظرف دیده می‌شود.
کمی زعفران و کره نیز می‌توانند به داشتن رنگ و بوی بهتر کمک کنند.