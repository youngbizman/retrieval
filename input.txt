مواد لازم برای ۲ نفر:

ماش: نصف لیوان
آب :۴ تا ۵ لیوان
کشک غلیظ: نصف لیوان
سبزی آش خرد شده و پخته: ۱ قاشق غذا خوری (در صورت تمایل)
پیاز و نعناع داغ: به میزان لازم
نمک وفلفل :به میزان لازم
مواد لازم برای درست کردن رشته:

آرد: ۴|۳ پیمانه
آب: ۴تا ۵ قاشق غذاخوری
نمک: به میزان لازم
طرز تهیه:

۱. ابتدا ماش را به همراه آب روی حرارت متوسط گذاشته تا کاملاً پخته شوند.

۲. در فاصله‌ای که ماش‌ها پخته می‌شوند، رشته را درست می‌کنیم. آرد را در کف یک ظرف ریخته آب و نمک را وسط آرد می‌ریزیم. ابتدا با چنگال آب و آرد را قاطی می‌کنیم، و سپس با دست ورز می‌دهیم تا یک خمیر سفت بدست آید. خمیر را با وردنه روی یک سطح آرد پاشی شده پهن می‌کنیم تا ضخامت آن حدود ۲ میلی‌متر شود. روی خمیر را آرد می‌پاشیم، و سپس تا می‌زنیم باز هم روی خمیرآرد می‌پاشیم و یک بار دیگر تا می‌زنیم.

۳. سپس خمیر تا زده را با چاقو به صورت رشته‌های باریک برش می‌زنیم روی برش‌ها یک کیسه می‌کشیم و ده دقیقه استراحت می‌دهیم.

۴. کشک و سبزی را به ماش‌های پخته اضافه می‌کنیم.

۵. و در ۱۰ دقیقه آخر پخت آش، رشته‌ها را اضافه می‌کنیم. موقع سرو با پیاز و نعناع داغ تزیین می‌کنیم.

. می تونید بجای رشته، ۱ ق غ آرد توی آش بریزید، البته اگر آرد رو از قبل کمی تفت بدید یا به اصطلاح آرد رو بو بدید بهتر می شه.